ESB (Enterprise Service Bus) Nedir?
ESB, servisler arası entegrasyon sağlayan bileşenlerin bütünüdür. Bunu daha iyi anlamak için şu örneği düşünebiliriz:
RabbitMQ, farklı sistemler arasında bir iletişim modeli ortaya koymamızı sağlayan bir teknolojidir. 
Yani, farklı yazılım sistemlerinin birbirleriyle iletişim kurmasını sağlamak için kullanılan bir yazılım mimarisi ve araç setidir.
ESB, RabbitMQ gibi farklı sistemlerin birbirleriyle etkileşime girmesini sağlayan teknolojilerin kullanımını
ve yönetilebilirliğini kolaylaştırmakta ve bu süreç için bir ortam sağlamaktadır. 
RabbitMQ teknolojisi ile tasarlanan bir sistem, gelecekteki ihtiyaçlar doğrultusunda Kafka gibi farklı bir mesaj aracısına geçişi kolaylaştırmaktadır.

MassTransit Nedir?
MassTransit, .NET için geliştirilmiş, distributed (dağıtılmış) uygulamaları kolaylıkla yönetmeyi ve çalıştırmayı amaçlayan ücretsiz,
açık kaynaklı bir enterprise service bus (kurumsal servis otobüsü) framework'üdür. Messaging tabanlı, gevşek bağlı (loosely coupled) ve 
asenkron olarak tasarlanmış dağıtık sistemlerde yüksek dereceli kullanılabilirlik, güvenilirlik ve ölçeklenebilirlik sağlayabilmek için
servisler oluşturmayı oldukça kolaylaştırmaktadır.

MassTransit hangi durumlarda kullanılır?
MassTransit, özellikle microservice mimarisi gibi dağıtık sistemlerin oluşturulmasında ve bu sistemler arasındaki haberleşme sürecinde herhangi 
bir teknolojiye dair olabilecek bağımlılığı soyutlamak için kullanılan bir kütüphanedir. 
Bu kütüphane, farklı microservice'lerin birbirleriyle etkin bir şekilde iletişim kurmasını sağlar ve bu süreçte kullanılan mesajlaşma 
altyapısını (RabbitMQ, Azure Service Bus, Kafka, vs.) soyutlayarak geliştiricilerin işini kolaylaştırır. 